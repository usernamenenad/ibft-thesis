\textbf{Protokoli transportnog sloja} imaju zadatak pružanja \textit{logičke komunikacije} između dva procesa koja su na različitim računarima. Pod \textit{logičkom komunikacijom}, podrazumijevaćemo činjenicu da transportni sloj pruža takvu apstrakciju procesima (aplikacijama) da su svi računari \textit{direktno interkonektovani}; u realnosti, dva računara mogu biti povezani kroz mnogostruke komunikacione uređaje. Samim tim, svrha protokola transportnog sloja jeste proširenje protokola mrežnog sloja sa \textit{komunikacije između dva računara} na \textit{komunikaciju između dva distinktna procesa na pomenuta dva računara}. Pomenuto proširenje se naziva \textit{multipleksiranje i demultipleksiranje transportnog sloja}, koje je, kao takvo, zajedničko za protokole transportnog sloja. (De)multipleksiranje ka različitim procesima aplikativnog sloja opisano je u \cite{10.5555/2584507}.

Iz prethodnog paragrafa ishodi da smo pomjerili abstrakcioni sloj \textit{na gore}, a što će značiti da, nasuprot mrežnom sloju, protokoli transportnog sloja ima smisla implementirati isključuvo u okviru \textit{operativnih sistema računara} (\textit{jezgru}, \textit{kernelu}) na kojima se nalaze. Ovo je veoma važna činjenica koja se prožima kroz ostatak rada, a njene prednosti i mane su diskutovane u ovoj, kao i u sledećoj glavi rada.

Ponavljajući, transportni sloj predstavlja proširenje mrežnog sloja, a razlika se ogleda isključivo u tome ko su krajnji čvorovi u komunikaciji. Mrežni sloj daje komunikacionu spregu između računara, ali bitno je pomenuti da to radi u \textit{\textlatin{best-effort}} smislu - protokol nam ne daje garanciju da će paketi između čvorova biti uopšte dostavljeni, a i ako budu, to može biti u neuređenom stilu. Dakle, protokoli mrežnog sloja predstavljaju \textit{nepouzdane servise} - osobinu koju inherentno nasljeđuju i protokoli transportnih, pa i viših slojeva. Međutim, ovo ne znači da su i protokoli viših slojeva \textit{nepouzdani} - mnoge tehnike na transportnom sloju (o čemu će više biti riječi) su omogućile pouzdanost protokola na višim nivoima.  

Dva protokola transportnog sloja najčešće korištena i usko vezana za osnovu moderne internet komunikacije su \textbf{\textit{\textlatin{Transmition Control Protocol}}} (skraćeno, \textbf{\textit{\textlatin{TCP}}}) i \textbf{\textit{\textlatin{User Datagram Protocol}}} (skraćeno, \textbf{\textit{\textlatin{UDP}}}). Pomenute protokole ćemo duboko analizirati u narednim poglavljima, te uvidjeti motiv nastanka \textit{\textlatin{QUIC}} protokola, kao i glavni razlog zašto ovo poglavlje uključuje naziv \textit{tradicionalni transportni sloj}.

\input{ntw/udp.tex}
\input{ntw/tcp.tex}
